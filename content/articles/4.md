---
title: "Düzgün İxtisas Seçimi və Nələrə Diqqət Etməli?"
date: "February 2026"
author: "Future Careers"
category: "Təhsil"
description: "Universitetə qəbul zamanı düzgün ixtisas seçiminin əhəmiyyəti və seçim edərkən diqqət edilməli əsas məqamlar."
tags: ["İxtisas Seçimi", "Abituriyent", "Universitet", "Karyera", "Təhsil"]
readTime: 6
---

# Düzgün İxtisas Seçimi və Nələrə Diqqət Etməli?

Universitetə qəbul olmaq hər bir abituriyentin arzusudur. Amma universitetə qəbul olmaq nə qədər vacibdirsə, **düzgün ixtisas seçimi** də bir o qədər vacibdir.

Düzgün ixtisas seçimi abituriyentin həyatında və gələcək karyerasının formalaşmasında ən zəruri amillərdəndir. Çünki bu gün verdiyiniz qərar gələcək həyatınıza birbaşa təsir edir.

Bəzən abituriyentlər topladıqları bala əsaslanaraq, araşdırma etmədən və uyğunluğunu düşünmədən seçim edirlər. Bəzən isə yüksək bal toplayan abituriyent yanlış sıralama və kodlaşdırma səbəbindən universitetə qəbul ola bilmir. Bu zaman ehtiyatlı davranmaq və düzgün araşdırma aparmaq vacibdir.

---

## Bəs düzgün ixtisas seçimi necə olmalıdır?

### 1. Keçən İlin Balları ilə Tanış Olun

Keçid balı əvvəlki illərin qəbul nəticələri əsasında formalaşır. Bu səbəbdən keçən ilin ballarını diqqətlə araşdırmaq lazımdır.

Dövlət İmtahan Mərkəzi (DİM) hər il abituriyentlər üçün jurnal hazırlayır. Bu jurnalda müxtəlif bal aralığında olan namizədlərin hansı ixtisaslara qəbul ola bildiyi göstərilir. Bu məlumatlar real və əsaslı seçim etməyə kömək edir.

---

### 2. Özünüzü Tanıyın

Düzgün ixtisas seçiminin əsasında özünü tanımaq dayanır.

Özünüzə sual verin:

- Hansı sahəyə marağım var?
- Bacarıqlarım hansı istiqamətdədir?
- Hobbilərim nə ilə bağlıdır?

Maraq və bacarıqlarınıza uyğun ixtisas seçdiyiniz zaman gələcəkdə sevdiyiniz peşəyə yiyələnmiş olacaqsınız. Sevdiyiniz işi icra etmək isə həm motivasiya, həm də peşəkar inkişaf üçün çox önəmlidir.

---

### 3. Vakansiyalarla Tanış Olun

Seçdiyiniz ixtisasın gələcəkdə hansı sahələrdə işləməyə imkan verəcəyini araşdırın.

- Hansı vakansiyalar mövcuddur?
- İşəgötürənlər hansı bacarıqları tələb edir?
- Seçdiyiniz sahənin perspektivi varmı?

İş elanları saytlarında araşdırma aparmaq və gələcəyin peşələri haqqında məlumat toplamaq daha şüurlu qərar verməyə kömək edir.

---

### 4. Valideyn Təzyiqi

Bəzi hallarda valideynlər övladlarının seçimlərinə müdaxilə edir və müəyyən ixtisasları seçməyə məcbur edirlər. Bu isə gələcəkdə narazılıq və peşmançılıq yarada bilər.

Valideynlər övladlarının seçimlərinə hörmət etməlidir. Abituriyentlər isə bu mərhələdə iradəli və qərarlı olmalı, seçimlərini əsaslandıraraq müdafiə etməlidirlər.

---

## Nəticə

Düzgün ixtisas seçimi gələcək uğurun əsasını təşkil edir. Araşdırma aparmaq, özünü tanımaq və real məlumatlara əsaslanmaq düzgün qərar verməyə kömək edir.

Sevdiyiniz ixtisası seçdiyiniz zaman:

- İşinizdən yorulmayacaqsınız
- Motivasiya yüksək olacaq
- Daha uğurlu və peşəkar mütəxəssis olacaqsınız

Sizə ixtisas seçimində uğurlar arzulayırıq və seçdiyiniz sahənin həqiqətən sevdiyiniz peşə olmasını diləyirik.

---

**Xaricdə təhsil ilə bağlı suallarınızı bizə yaza bilərsiniz.**
